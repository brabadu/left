---
layout: post
title: Про подорожі
tags: 
images_theme: Дорога
---
<p>Я досить немало помандрував Україною, зазвичай потягом. За останній місяць довелося двічі проїхатися через пів-України машиною. Спочатку з Києва до Львова, а потім з Києва в Донецьк.</p>
<p>В цьому є якась романтика, замішана на цілому ряді фільмів від &#8220;Бумеру&#8221; (хоч яким би не був фільм, але на мою неокріпшу психіку він справив на мене серйозне враження) до &#8220;О чем говорят мужчины&#8221; разом з цілим ворохом голівудських.</p>
<p>В цьому є особливий кайф: перти по трасі, час від часу зупинятися на заправках, пити каву чи морозиво, потягуватися, їсти бутерброди на багажнику ну і все це.</p>
<p>Загальне враження, що ти їдеш, а не тебе везуть. Навіть якщо ти не за кермом. Ну і різні ніштяки від того, типу обраної тобою музики та темпу пересування. Приємно здивувала наявність працюючої інфраструктури: реально можна зупинитися в якомусь придорожньому кафе чи готелику і там не буде так страшно, як мені, чомусь, здавалося. Більшість же подібних кафешок об’єднує те, що половини меню в них наразі немає, а салатики такі домашні і рідні.</p>
<p>Словом, якщо ви раніше так не мандрували, то раджу - дуже цікавий досвід. Головне - гарна компанія. Залишилося ще на південь поїхати на вихідні. Десь в Одесу, там теж має бути цікаво.</p>
